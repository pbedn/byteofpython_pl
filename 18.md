Dodatek: FLOSS
==============

Wolne i Otwarte Oprogramowanie
------------------------------

[Wolne i Otwarte Oprogramowanie](http://pl.wikipedia.org/wiki/FLOSS) (*FLOSS* — ang. Free/Libre and Open Source Software) jest oparte na koncepcie społeczności, która z kolei opiera się na koncepcie dzielenia się, szczególnie wiedzą. FLOSS można używać, modyfikować i rozprowadzać wedle woli i za darmo.

Jeżeli przeczytałeś tę książkę, to już zapoznałeś się z FLOSS, ponieważ używałeś **Pythona**, a Python jest właśnie wolnym oprogramowaniem!

Oto kilka przykładów FLOSS. Zobacz, co potrafi wykreować społeczność, która dzieli się swoją wiedzą:

-   **Linux**. To wolny i otwarty system operacyjny, który powoli obejmuje cały świat! Jego jądro stworzył Linus Torvalds jako student. Obecnie Linux stanowi konkurencję dla Microsoft Windows. \[ [Jądro Linuksa](http://www.kernel.org/) \]
-   **Ubuntu**. To społecznościowa dystrybucja sponsorowana przez firmę Canonical, aktualnie najpopularniejsza z dystrybucji Linuksa na świecie. Pozwala na instalację ogromnej liczby wolnych i otwartych programów, a wszystko w łatwy w instalacji i użytkowaniu sposób. Najlepsze jest to, że możesz po prostu uruchomić ten system z płyty! W ten sposób możesz przetestować go jeszcze przed instalacją. Jeżeli boisz się, z jakiegoś powodu nie możesz lub po prostu nie chcesz zmieniać ułożenia partycji na dysku, możesz także zainstalować go wewnątrz Windowsa. Jest to możliwe dzięki projektowi [Wubi](http://wiki.linux.pl/wubi-artykul). \[ [Ubuntu](http://www.ubuntu.com/) \]
-   **OpenOffice.org**. To wspaniały zestaw narzędzi biurowych, który zawiera między innymi edytor tekstu, arkusz kalkulacyjny, kreator prezentacji i baz danych. Potrafi nawet otwierać i edytować dokumenty MS Office. Działa na prawie wszystkich platformach. \[ [OpenOffice.org](http://pl.openoffice.org/) \]
-   **Mozilla Firefox**. To przeglądarka internetowa nowej generacji, która jest świetną alternatywą dla Internet Explorera. Jest niesamowicie szybka i zdobyła wielkie uznanie za swoje praktyczne i imponujące cechy. Koncepcja rozszerzeń pozwala na użycie dowolnego rodzaju wtyczek. \[ [Mozilla Firefox](http://www.mozilla-europe.org/pl/firefox/) \]
-   Jej siostrzany projekt, **Thunderbird**, to świetny klient e-mail. \[ [Mozilla Thunderbird](http://www.mozilla-europe.org/pl/products/thunderbird/) \]
-   **Mono**. To otwarta implementacja platformy .NET Microsoftu. Pozwala tworzyć i uruchamiać aplikacje .NET na systemach Linux, Windows, FreeBSD, Mac OS X i wielu innych. \[ [Mono](http://www.mono-project.com/Main_Page), [ECMA](http://www.ecma-international.org/), [Microsoft .NET](http://www.microsoft.com/net/) \]
-   **Apache**. To popularny serwer internetowy. Tak naprawdę, to jest *najpopularniejszy* serwer na świecie! Obsługuje ponad połowę stron internetowych. Tak, to prawda, Apache ma większe powodzenie, niż cała jego konkurencja (w tym także Microsoft IIS) razem wzięta. \[ [Apache](http://httpd.apache.org/) \]
-   **MySQL**. To bardzo popularny serwer baz danych. Najbardziej znany jest ze swojej niesamowitej szybkości. To M w popularnym zestawie [LAMP](http://pl.wikipedia.org/wiki/LAMP), który obsługuje większość stron internetowych na świecie. \[ [MySQL](http://www.mysql.com/) \]
-   **VLC media player**. To odtwarzacz audio/wideo, który potrafi odtworzyć prawie wszystko — DivX, MP3, Ogg, VCD, DVD... Kto powiedział, że otwarte oprogramowanie nie jest fajne? ;-) \[ [VLC media player](http://www.videolan.org/vlc/) \]
-   **GeeXboX** to dystrybucja Linuksa stworzona po to, żebyś mógł odtwarzać wszelkie filmy natychmiast po uruchomieniu jej z płyty CD! \[ [GeeXboX](http://geexbox.org/en/start.html) \]

Ta lista jest tylko po to, żeby dać Ci jakieś ogólne pojęcie. Istnieje mnóstwo innego wolnego oprogramowania, jak na przykład języki [Perl](http://pl.wikipedia.org/wiki/Perl) i [PHP](http://pl.wikipedia.org/wiki/PHP), system zarządzania treścią [Drupal](http://pl.wikipedia.org/wiki/Drupal), system baz danych [PostgreSQL](http://pl.wikipedia.org/wiki/PostgreSQL), gra wyścigowa [TORCS](http://torcs.sourceforge.net/index.php), [KDevelop IDE](http://www.kdevelop.org/), odtwarzacz [Xine](http://www.xine-project.org/home), edytor [Vim](http://pl.wikipedia.org/wiki/Vim), edytor HTML [Quanta Plus](http://pl.wikipedia.org/wiki/Quanta_Plus), odtwarzacz [Banshee](http://banshee-project.org/), program do grafiki rastrowej [GIMP](http://pl.wikipedia.org/wiki/GIMP)... Można by wymieniać w nieskończoność.

Aby poznać najnowsze informacje ze świata FLOSS, odwiedź te witryny:

-   [Linux.com](http://www.linux.com/)
-   [Linux Today](http://www.linuxtoday.com/)
-   [DistroWatch](http://distrowatch.com/)

Aby uzyskać maksimum informacji, koniecznie zajrzyj na:

-   [SourceForge.net](http://sourceforge.net/)
-   [freshmeat.net](http://freshmeat.net/)

Tak więc śmiało, idź i poznawaj wielki świat Wolnego i Otwartego Oprogramowania!
